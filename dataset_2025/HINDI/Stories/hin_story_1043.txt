इस तालाब का नाम छोटा तालाब है। यहाँ तमु्हें कई लोग दिखेंगे — केंचुए,  साँप, केकड़े, मेंढक, कनखजूरे,  दो कछुए और उनके साथ बच्चे…। 
मछलियाँ पता नहीं कितनी होंगी! मच्छर जैसे कई उड़ाकू तमु्हें वहाँ मिलेंगे। तितलियाँ, गिलहरियाँ, चींटियाँ। 
कभी-कभी छिपकलियाँ और गिरगिट भी इधर चले आते हैं। तालाब के किनारे एक पेड़ है। इस पर मकड़ियों के जाले हैं। 
और चिड़ियाँ! उनका तो पूछो ही मत — कौए, मैना, तोते,  किंगफ़िशर, फ़ाख्ता…।

आजकल सर्दियों के दिन हैं। मैं रोज़ इस तालाब को देखने आती हूँ।
 यहाँ इन दिनों सारस आए हुए हैं। छोटे तालाब पर खूब  चहल-पहल है। 
थोड़े दिनों बाद सारस चले जाएँगे। तब तालाब को इन सबकी  कितनी याद आएगी!