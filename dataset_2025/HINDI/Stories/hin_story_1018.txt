मीना के परिवार में सात लोग हैं— उसके दादा, दादी, माता, पिता, चाचा,मीना और उसका छोटा भाई दिवाकर। दिवाकर तीन साल का है। वह बहुतनटखट और चलबुला है।

मीना को अपने भाई के साथ खेलने में बहुतआनंद आता है। दिवाकर भागकर कमरे के किवाड़ के पीछे छिप जाता है। मीना उसे ढूँढ़ लेती है तो वह ज़ोर-ज़ोर से हँसता है।

मीना उसे गिनती सिखाती है। दिवाकर कहता है, “एक, दो, तीन, चार” तो मीना कहती है, “चाचाजी हमको करते प्यार।” तभी चाचाजी आ जाते हैं और दिवाकर को गोद में उठा लेते हैं।
मीना, चाचाजी और दिवाकर बरामदे में जाते हैं जहाँ दादी और माँ फल काट रही हैं। मीना के पिता और दादाजी गमलों में पानी दे रहे हैं.

थोड़ी देर में माँ सबको फल देती हैं। सब लोग मिल-जुल कर खुशी से फल खाते हैं और आपस में बातें करते जाते हैं। कितना प्यार भरा है मीना का परिवार!