नीमा दोपहर में दो बजे स्कूल से लौटती है। इस समय घर पर सिर्फ़ दादी होती हैं। वे कहीं नहीं आती-जाती हैं।
कभी बैठे-बैठे सब्ज़ी काट रही होती हैं।
उनके घुटनों में दर्द रहता है। इसलिए कभी वे अपने घुटनों में तेल मल रही होती हैं।  उन्हें नीमा का बहुत इतज़ार होता है।
नीमा रोज़ खाना खाते-खाते स्कूल की बातें सुनाती है। दादी भी उससे खुब बातें  करती हैं। शाम को नीमा खेलने जाती है। एक दिन नीमा खेलने के लिए जाने लगी तो दादी बोलीं, “नीमा, थोड़ी देर बैठ जा।” “क्यों”, नीमा पलटकर बोली। “मेरा समय नहीं कटता”, दादी बोलीं।

नीमा रुकी। फिर दौड़कर दादी की चप्पलें ले आई और बोली, “दादी आप भी मेरे साथ खेलने चलिए। खेलने में समय बहुत जल्दी कटता है। मैं पाँच बजे खेलने जाती हूँ पर दस मिनट में ही छह बज जाते हैं।”
दादी ज़ेर से हँसी। फिर वे दोनों खेल के मैदान की ओर चल पड़े।