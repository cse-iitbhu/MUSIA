रिया और राज बगीचे में खेल रहे थे। छोटी सी गेंद थी और वह गुम हो गयी।
रिया और राज दौड़ते हुए मेढ़क के पास गए और बोले, "मेढ़क जी, क्या आपने मेरी सफ़ेद गेंद देखी है? "हाँ, मैंने उसे नाले के उस पार फेंक दिया है।" मेढ़क बोला।
रिया और राज ने नाले के उस पार हाथी को देखा। "हाथी भइया, आपने मेरी गेंद देखी है?"
हाथी बोला, "हाँ बच्चो ! मैंने उसे पेड़ पर फेंक दिया है।"
रिया और राज पेड़ पर चढ़े। वहाँ एक चिड़िया उदास बैठी थी। बच्चों ने उदासी का कारण पूछा। चिड़िया बोली, "बच्चो, मैंने चार अंडे दिए थे, सभी फूट गए। पर एक अंडा अभी फूटा नहीं है।"
रिया और राज बोले, "यह अंडा नहीं, मेरी सफ़ेद गेंद है।"
उन दोनों ने गेंद ली और हँसने लगे, "हा, हा, हा, ही, ही, ही, ही, हे, हे, हे।"