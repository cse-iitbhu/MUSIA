बहुत समय पहले की बात है। एक बगीचे में एक घोंघा रहता था। जानते हो घोंघा
कैसा होता है?
बगीचा बहुत छोटा और सुंदर था। घोंघे ने अपना सारा जीवन उसी बगीचे
में बिताया था। उसे बगीचे के एक छोर से दूसरे छोर तक पहुँचने में पूरे दो दिन
लगते थे। इतने समय तक वहाँ रहने के कारण घोंघा बगीचे का कोना-कोना
पहचान गया था।

पर कभी-कभी घोंघे
को लगता था, इस बगीचे के
बाहर क्या होगा? कैसी होती
होगी बाहर की दुनिया?
बगीचे की दीवार में
एक छेद था। घोंघा प्रतिदिन उस छेद
को देखता था। उसे याद आता था कि उसकी
माँ उससे कहा करती थीं, “वहाँ कभी मत जाना। वह दुनिया हमारी
दुनिया से बहुत अलग है।” 

घोंघा कुछ और दिन सोचता रहा। फिर उसने तय कर लिया, “मैं बाहर
जाकर देखूँगा कि दुनिया कैसी है।” 
यह सोचकर उसने अपना सामान अपने शंख में बाँध लिया। 
अगले दिन सूर्योदय निकलने के पहले ही घोंघा निकल पड़ा। बगीचा पीछे छोड़ दिया। घोंघा छेद में घुसा और 
जल्दी ही बाहर निकल आया। बाहर आते ही घोंघा चकित रह गया। जितनी दूर तक उसकी आँखें देख सकती थीं, उतना उसने देखा। उसके सामने 
बहुत बड़ा, लंबा और चौड़ा-सा मैदान था।

वास्तव में वह बच्चों के खेलने की जगह थी। पर घोंघे ने तो सोचा ही नहीं था
कि इतनी बड़ी जगह भी हो सकती है। “वाह! दुनिया सचमुच
कितनी बड़ी है”, घोंघे ने कहा।
उसी समय खड़-खड़ की ध्वनि आई। घोंघे को लगा कि
पूरा आकाश ढ़ंक गया है। वह डर के मारे
जोर से चिल्लाया, 
“उई!” फिर वह अपने ऊपर हँसने लगा। उसने देखा कि
एक सखा पत्ता उसके ऊपर आ गिरा था।

“वाह! दुनिया तो कितनी मज़ेदार है”, घोंघे ने कहा। वह उस सखी-भूरी
पत्ती के नीचे से बाहर निकल गया। थोड़ा आगे एक बड़ा-सा पत्थर पड़ा हुआ था। घोंघे
को लगा यह कोई पहाड़ होगा। वह झट से उस पर चढ़ गया
और देखने लगा। घोंघे ने अपने जीवन में पहली बार लाल
चींटों को देखा। वे अपने लंबे-पतले पाँवों से
इधर-उधर आ-जा रहे थे। उसने देखा कि एक गिलहरी फुदक-
फुदककर एक पेड़ पर चढ़ गई। उसने
देखा कि दर एक गेंद लुड़कती हुई जा रही है और एक कुत्ता उसके पीछे भाग
रहा है।

“वाह! दुनिया में सब कुछ कितनी तेज़ी से चलता है”, घोंघे
ने कहा। “बगीचे में तो सब कुछ धीरे-धीरे चलता था।” तभी अचानक उसने एक ऐसी चीज़ देखी जिससे उसका सिर चकरा गया। अभी
तक तो घोंघे ने पौधे या छोटे पेड़ ही देखे थे। पर यहाँ पर तो एक ऐसा लंबा पेड़ था जो
आसमान तक जाता था। बेचारे घोंघे ने कभी खजूर का पेड़ नहीं देखा था।
वहाँ एक और पेड़ था जो इतना बड़ा था कि घोंघे उसके एक छोर से दसरे
छोर तक भी नहीं देख पाता था। बड़ के पेड़ से जो उसका पाला पड़ गया था, इसलिए। घोंघे की
आँखें आश्‍चर्य से और भी खुल गईं। उसने कहा, “वाह, सचमच
दुनिया कितनी अद्भुत है!” घोंघे ने तय कर लिया कि अब तो वह इस दुनिया में ही रहेगा।
