वह देखो वह निकला चाँद, अम्मा तुमने देखा चाँद! 
यह भी क्या बच्चा है अम्मा, छोटा-सा मुन्ना-सा चाँद।
इतना दुबला, इतना पतला, कब होता है ऐसा चाँद! 
अम्मा उस दिन जो निकला था, वह था गोल बड़ा-सा चाँद। 
बादल से हँस-हँसकर उस दिन, कैसा खेल रहा था चाँद! 
छुप जाता था, निकल आता था करता था यह तमाशा चाँद। 
अपने बच्चे को भेजा है, घर में बैठा होगा चाँद। 
यह भी एक दिन बन जाएगा, अच्छा गोल बड़ा-सा चाँद। 
अच्छा अम्मा कल क्यों तुमने, मझको कहा था मे ु रा चाँद।