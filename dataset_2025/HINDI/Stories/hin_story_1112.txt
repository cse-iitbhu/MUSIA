एक बाग में आम और महुआ के पेड़ पास-पास थे । आम के पेड़ पर मिनी
चिड़िया का घोंसला था । उस घोंसले में दो बच्चे थे । मिनी चिड़िया बाहर से भोजन
लेकर आती और अपने दोनों बच्चों को खिलाती थी । दोनों बच्चे चूँ-चूँ करके बड़े
प्रेम से खाते और घोंसले में आराम से खेलते-सोते थे । वे सब बहुत सुखी थे ।

महुआ के पेड़ पर चिनी चिड़िया का घोंसला था । उस घोंसले में चिनी के चार
बच्चे थे। चिनी जब चारा लेकर आती तो चारों बच्चे चूँ-चूँ, चीं-चीं करके शोर
मचाते । चिनी चिड़िया सबकी चोंच में भोजन डालती पर चारों के पेट नहीं भरते
थे । दिन भर वे चारों आपस में लड़ते-झगड़ते रहते थे । चिनी चिड़िया का परिवार
बहुत दुखी रहता था । 